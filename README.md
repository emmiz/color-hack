# color-hack
A swedish university project in Java created 2012

Uppgiften var att skapa antingen ett kort- eller brädspel med hjälp av objektorienterade metoder i programmeringsspråket Java. Detta skulle sedan gå att spela på antingen en dator eller en android-mobil. Kravet var att spelet skulle ha ett givet mål, kräva interaktion av spelaren och utgången skulle kunna påverkas av spelarens skicklighet och/eller erfarenhet. Utvecklingen av spelet skulle delas upp i fyra delmoment där man i det första skulle ta fram en kravspecifikation för spelet. I det andra skulle man skapa en så kallad ”quick & dirty”-prototyp och i det tredje skulle man skapa en objektorienterad design utifrån kravspecifikationen och prototypen. I det fjärde och sista delmomentet skulle man implementera spelet efter den design som man tagit fram.

Det spel som valdes var något som kallas MasterMind. Spelet går ut på att en ”färgkod” skapas genom att fyra av sex möjliga färger placeras ut på rad och sedan skall färgkoden listas ut genom flertalet gissningar. Om man valt en färg som ingår i koden men placerat den på fel plats markeras detta med en vit markering. Om man däremot placerat rätt färg på rätt plats markeras detta med en svart markering. Markeringarna sätts vid sidan om varje rad och säger därmed ingenting om vilken plats i ordningen som de representerar men är trots detta en hjälp till att klura ut lösningen. Målet är att lista ut färgkoden på så få gissningar som möjligt.
